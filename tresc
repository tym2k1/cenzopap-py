BEST Coding Marathon 2023
Artificial Intelligence - Test eliminacyjny
1. Problem
W dobie internetu coraz częściej spotykamy się z filtrowaniem komentarzy czy czatu pod
kątem treści obraźliwych. W przypadku wielu stron wynika to z konieczności utrzymania
odpowiedniego poziomu kultury, ze względu na wymagania reklamodawców, którzy nie
chcą, by ich marka była kojarzona z “nieodpowiednimi środowiskami”. Mimo to, używane
obecnie filtry wciąż nie działają perfekcyjnie - ich twórcy, chcąc ograniczyć ilość przypadków
“false positive”, często poprzestają na ograniczonych rozwiązaniach. Ponadto, sprawy nie
ułatwiają użytkownicy internetu, którzy chcąc obejść cenzurę, korzystają ze sztuczek takich
jak zastępowanie w słowach niektórych liter podobnie wyglądającymi znakami, czy pisaniem
w nie do końca poprawnie gramatyczny sposób. W wyniku tego problem usuwania treści
obraźliwych, początkowo trywialny, staje się znacznie trudniejszy (przykładowo,
wprowadzony jakiś czas temu filtr czatu w jednej z popularnych gier, nie pozwalał na użycie
słowa night z powodu rzekomego podobieństwa do pewnego bardzo nieładnego słowa).
2. Zadanie
Celem zadania jest implementacja filtra zamieniającego litery polskich słów
niecenzuralnych na gwiazdki (*). Jako uproszczenie, ograniczamy się wyłącznie do
wulgaryzmów (należy uwzględniać słowa wybrane wedle uznania, minimalnie 10
różnych).
- Wulgaryzmy uznajemy za różne, jeśli nie są względem siebie wyrazami pokrewnymi
- Podczas tworzenia listy niecenzuralnych słów można wspomóc się tą stroną.
By ulepszyć działanie filtra można uwzględnić sytuacje takie jak:
● zamiana znaków (i,e,a,o,u) na kolejno: (1,3,4,0,v)
● zamianę małego L na duże i (“l” -> “I”), a litery “w” na “vv”
● powtarzanie niektórych liter w danym wyrazie, np. “ssłoowo”
● słowa mogą występować z różnymi końcówkami fleksyjnymi
● próby obejścia filtra poprzez dostawienie do wyrazu losowego znaku (na przykład
spacji), lub zamiana kolejności dwóch liter (dla większej ilości zamian, można
przyjąć, że słowo staje się nieczytelne).3. Kryteria oceny
● Jakość kodu
● Pomysłowość rozwiązania
● Liczba uwzględnianych sytuacji (nie chodzi o liczbę uwzględnianych
przekleństw, a sposoby obejścia cenzury danego słowa, jakich mógłby
próbować hipotetyczny użytkownik czatu - przykłady podano wyżej)
● Sposób rozwiązania jest całkowicie dowolny, jednak niżej punktowane będzie
korzystanie w rozwiązaniu z istniejących już filtrów
● Zaletą będzie plik, np. README.md, z opisem jak uruchomić wasze
rozwiązanie, jak działa, itp.
4. Wysyłanie rozwiązań
Zadanie rozwiązujecie drużynowo - jedna drużyna wysyła jedno rozwiązanie.
Rozwiązanie można wysłać na dwa sposoby:
● link do publicznego repozytorium na GitHubie (pamiętajcie, aby repozytorium
było publiczne, bo inaczej nie będziemy w stanie zobaczyć jego zawartości)
● link do folderu na Google Drive z waszym rozwiązaniem
Mile widziane pliki tekstowe, np README.md, z opisem jak uruchomić wasze
rozwiązanie, jak działa, itp. Rozwiązanie zadania należy wysłać na adres mailowy
ct_hackathon@best.gdansk.pl do dnia 9.12.2022 godz. 22:00. Temat wiadomości
powinien mieć format: “[Artificial intelligence] BEST Coding Marathon 2023 Zadanie
wstępne - Drużyna {NazwaDrużyny}”.
